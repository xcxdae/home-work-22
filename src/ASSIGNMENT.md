# Розробка карусельного слайдера з використанням чистого JavaScript

**Складність**: Середня

## Мета завдання

Розробити інтерактивний карусельний слайдер (карусель) з використанням чистого JavaScript без залежностей від сторонніх бібліотек. Слайдер має підтримувати перемикання слайдів, автоматичну прокрутку, керування клавіатурою та підтримку свайпів.

## Основні вимоги

### 1. Структура DOM

- Ваш код повинен працювати з наступною структурою HTML:
  ```html
  <div id="carousel">
    <div id="slides-container">
      <div class="slide active"></div>
      <div class="slide"></div>
      <div class="slide"></div>
    </div>
    <div id="indicators-container">
      <div class="indicator active" data-slide-to="0"></div>
      <div class="indicator" data-slide-to="1"></div>
      <div class="indicator" data-slide-to="2"></div>
    </div>
    <div id="controls-container">
      <button id="pause-btn"><i class="fas fa-pause"></i></button>
      <button id="prev-btn"></button>
      <button id="next-btn"></button>
    </div>
  </div>
  ```
- **ОБОВ'ЯЗКОВО**: Селектори для елементів мають відповідати наведеним нижче:
  - Контейнер слайдера: `#carousel`
  - Контейнер слайдів: `#slides-container`
  - Слайди: `.slide`
  - Контейнер індикаторів: `#indicators-container`
  - Індикатори: `.indicator`
  - Контейнер кнопок керування: `#controls-container`
  - Кнопка паузи/відтворення: `#pause-btn`
  - Кнопка назад: `#prev-btn`
  - Кнопка вперед: `#next-btn`

### 2. Базова функціональність

- Перемикання слайдів має додавати/видаляти клас `active` відповідному слайду та індикатору.
- Карусель повинна підтримувати циклічне перемикання слайдів (з останнього на перший і навпаки).
- Автоматичне перемикання слайдів з інтервалом 2000 мс.
- Кнопка паузи має зупиняти/відновлювати автоматичне перемикання.
- Кнопки "вперед" і "назад" мають перемикати слайди в відповідному напрямку.
- Натискання на індикатор має переводити до відповідного слайду.

### 3. Змінні та константи

- **ОБОВ'ЯЗКОВО**: Ваш код має містити наступні константи:

  - `SLIDES_COUNT` - кількість слайдів
  - `CODE_ARROW_LEFT`, `CODE_ARROW_RIGHT`, `CODE_SPACE` - для обробки клавіш
  - `FA_PAUSE`, `FA_PLAY` - HTML для іконок паузи/відтворення (наприклад, `<i class="fas fa-pause"></i>` та `<i class="fas fa-play"></i>`)
  - `TIMER_INTERVAL` - інтервал автоматичного перемикання (2000 мс)

- **ОБОВ'ЯЗКОВО**: Ваш код має містити наступні змінні:
  - `currentSlide` - поточний індекс слайду
  - `isPlaying` - статус відтворення
  - `timerId` - ідентифікатор таймера
  - `swipeStartX`, `swipeEndX` - координати для обробки свайпу

### 4. Обробка подій

- **ОБОВ'ЯЗКОВО**: Реалізуйте наступні обробники подій:

  - Клік на кнопку паузи: `pausePlayHandler`
  - Клік на кнопку вперед: `nextHandler`
  - Клік на кнопку назад: `prevHandler`
  - Клік на індикатор: `indicatorClickHandler`
  - Натискання клавіші: `keydownHandler`
  - Свайп (початок): `swipeStartHandler`
  - Свайп (кінець): `swipeEndHandler`

- **ОБОВ'ЯЗКОВО**: Навішуйте обробники подій на наступні елементи:
  - Кнопки керування: всі три кнопки
  - Індикатори: на контейнер індикаторів з делегуванням
  - Свайп: на контейнер слайдів (`#slides-container`)
  - Клавіатура: на документ

### 5. Керування клавіатурою

- Стрілка вліво: перехід до попереднього слайду
- Стрілка вправо: перехід до наступного слайду
- Пробіл: пауза/відтворення карусельного слайдера
- При натисканні пробілу потрібно використовувати `preventDefault()` для запобігання прокрутки

### 6. Підтримка свайпів

- **ОБОВ'ЯЗКОВО**: Підтримка свайпів для десктопних (миша) та сенсорних пристроїв (touch)
- Свайп вправо (>100px): перехід до попереднього слайду
- Свайп вліво (<-100px): перехід до наступного слайду
- Обробка свайпів повинна мати умовну логіку для різних типів подій (MouseEvent, TouchEvent)

### 7. Автоматичне перемикання

- При ініціалізації карусель повинна автоматично перемикати слайди
- При взаємодії користувача з каруселлю (кліки, свайпи) автоматичне перемикання має призупинятися
- Повторне натискання кнопки відтворення має відновлювати автоматичне перемикання

## Технічні деталі

- **Модульність**: Організуйте код за допомогою функцій для кожної окремої задачі (перемикання, обробка подій, тощо).
- **Єдині назви функцій**: Обов'язково використовуйте точні назви функцій, як зазначено у вимогах.
- **Ініціалізація**: Функція `init()` має запускати всі потрібні обробники та таймер автоматичного перемикання.
- **Обробка DOM**: Використовуйте класи та атрибути для керування відображенням слайдів та індикаторів.
- **Свайпи**: Обробник свайпів має працювати для обох типів пристроїв (desktop та mobile) і саме з контейнером слайдів.

## Критерії успішного проходження тестів

1. Початковий стан: перший слайд та індикатор мають клас active.
2. Кнопки перемикання працюють правильно.
3. Циклічне перемикання працює в обох напрямках.
4. Керування клавіатурою працює для всіх вказаних клавіш.
5. Свайпи працюють на desktop та mobile пристроях.
6. Автоматичне перемикання працює з правильним інтервалом.
7. Кнопка пауза/відтворення коректно змінює стан та іконку.
8. Кліки на індикатори переключають на відповідний слайд.

**ВАЖЛИВО:** Змінені назви змінних або функцій у порівнянні з вимогами або неправильне навішування обробників подій можуть призвести до невдалого проходження тестів. Дотримуйтесь вказаних назв та структури коду.
